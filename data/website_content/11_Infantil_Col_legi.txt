
Infantil – Col·legi Sant Miquel
Skip to content
ClickeduMoodleBibliotecaAgendaCSM OnlineMcYadraCorreuEDC93 410 40 05csm@csm.catRosselló 175, BarcelonaMenú principalEscolaQui som?On som?Caràcter propiBreu història del Col·legiInstal·lacionsOferta educativaInfantilPrimàriaESOBatxilleratDepartament d’OrientacióServeisResultatsProjectesProjecte CreixemEscoles + sosteniblesBibliotecaEscola multilingüeBatxillerat Internacional dualDia a diaNotíciesReconeixementsRoba esportiva CSMLlibres i material escolarPastoralBlog de PastoralCampanya QuiloNotíciesLema 2023-24ObjectiusVocals de PastoralActivitatsCatequesi de Primera ComunióCatequesi de ConfirmacióExtraescolarsLlistat d’activitatsCasal d’AnglèsCasal d’InfantilCasal de Primària i d’ESOExalumnesAula de teatreAFA
InfantilCSM2023-09-04T13:10:02+02:00
Noves instal·lacionsEspais renovats perquè els vostres petits desenvolupin la creativitat, la imaginació i l’autonomia.
Què és l’educació infantil?L’educació infantil comprèn des dels 0 als 6 anys. S’organitza en dos cicles, un de 0 a 3 i un altre de 3 a 6. En el Col·legi oferim el segon cicle, de 3 a 6 anys. Té com a objectiu el desenvolupament global de les capacitats dels infants durant els primers anys de vida
Equip d’Educació Infantil-PrimàriaEstimulació primerenca
“Els nens neixen amb un desig imperiós d’aprendre. Volen aprendre-ho tot sobre qualsevol cosa i ho volen aprendre de seguida.”
Glenn DomanDins del pla d’excel·lència física inspirat en el programa d’estimulació primerenca, la reptació, el gateig i el pas de soldat (patró creuat) són els pilars que ens permetran crear connexions entre els dos hemisferis cerebrals i afavorir els processos de convergència i acomodació visual. Un altre aspecte destacat d’aquest pla són els exercicis de braquiació, amb la seva pràctica es treballa la coordinació oculomanual i es desenvolupa la força necessària per a la posterior adquisició de la pinça i s’inicia la preparació per tal que el nen comenci a escriure utilitzant la mà de la seva dominància  lateral.
En el pla d’excel·lència intel·lectual, els bits d’intel·ligència ja formen part, des de fa uns anys, del dia a dia dels nostres alumnes. Un bit és una unitat d’informació basada en una il·lustració que es mostra, acompanyada d’un nom que es pronuncia, amb el fi de proporcionar al cervell estímuls de caràcter visual i auditiu i afavorir-ne l’organització neurològica.
Intel·ligències múltiplesLes intel·ligències múltiples omplen el nostre parvulari: la intel·ligència ha passat de ser única i estàtica a múltiple i dinàmica i des del nostre equip de mestres, volem potenciar els punts forts de cada un dels alumnes i no només d’aquells que destaquen en les matèries clàssiques (lògica-matemàtica, llengua i gestió de memòria). Els nostres mestres acompanyaran al llarg dels tres anys a tots els nens i nenes en el desenvolupament de les competències.
Projectes de comprensióEls projectes de comprensió faciliten l’aprenentatge i l’assimilació de continguts de les diferents àrees i estan basats en els estudis del Projecte Zero de la Universitat de Harvard, fonamentats en el treball de les Intel·ligències Múltiples de Howard Gardner. La seva finalitat és fer que els alumnes portin a terme una diversitat d’accions o tasques que demostrin que l’alumne entén el tema proposat i al mateix temps ho ampliï i sigui capaç d’assimilar el seu coneixement i utilitzar-lo en altres ocasions , d’aquesta manera l’après passa a formar part del seu banc de recursos i competències.
Els alumnes són part activa de l’aprenentatge i, en cada trimestre, treballen un projecte diferent on els pares i les mares teniu l’oportunitat de participar-hi.
A més, al llarg del segon trimestre, els alumnes de P3, P4 i P5 fan aprenentatge compartit i realitzen un projecte conjunt inspirat en els ambients d’aprenentatge.
Projecte multilingüeSom conscients de la necessitat d’ampliar els coneixements lingüístics dels nostres alumnes perquè assoleixin les exigències de la societat futura. En l’etapa d’Infantil estem desplegant un projecte de trilingüisme. Aquest projecte, té com a objectiu que tots els nostres alumnes iniciïn el seu desenvolupament lingüístic en català, castellà i anglès.
Nivell o curs
Llengua
P3 d’EI
English
Psicomotricitat: anglès
Taller d’Expressió Dinàmica: anglès
Taller de music and theatre: anglès
P4 d’EI
English
Taller d’Expressió Dinàmica: anglès
Psicomotricitat: anglès
Taller de music and theatre: anglès
P5 d’EI
English
Taller de music and theatre: anglès
Psicomotricitat: anglès
Talller d’Expressió Dinàmica: anglès
Els iPad a l’Educació InfantilUtilitzem els iPad com una eina més d’aprenentatge, perfectament integrada en les rutines dels racons a l’aula.
ColòniesAl llarg de tots els cursos d’infantil organitzem colònies escolars: Les colònies són una eina pedagògica i socialitzadora. Ens donen l’oportunitat de sortir de l’espai físic de l’escola i compartir uns dies amb els companys i mestres en un  espai a l’aire lliure. Amb els nens i nenes de P3 i de P4 només estem fora una nit i amb P5 dues nits. Les colònies estan relacionades amb els projectes que realitzem a l’escola.
COL·LEGI SANT MIQUEL
Missioners del Sagrat Cor
Rosselló, 175
08036 BARCELONA 
		Col·legi Sant Miquel  - Rosselló, 175 08036 Barcelona - Tel.: 934104005 - csm@csm.cat  - Avís legal
*Algunes de les fotografies en aquesta web van ser preses abans de la pandèmia COVID, per aquesta raó les persones que es mostren en elles van desproveïdes de mascareta o no mantenen una distància de seguretat.	